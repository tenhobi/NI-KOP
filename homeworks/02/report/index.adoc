# NI-KOP, 2. úkol

Jan Bittner (bittnja3)

## Zadání úlohy

Úkolem je vytvořit program, který řeší rozhodovací verzi problému batohu hrubou silou (*BF*) a pomocí metody větví a hranic (*B&B*).

## Spuštění programu

Program lze zkompilovat pomocí `make compile` a následně spustit pomocí `./program.out <method> <file>`, tj. např. `./program.out bnb data/NR/NR4_inst.dat`.

1. `metodu` – `bf` pro metodu hrubou silou, `bnb` pro metodu větví a hranic
1. `file` – soubor nebo soubory ke zpracování

## Použité prostředky

### Programovací jazyky a software

Úloha byla řešena v jazyce C++ na operačním systému Windows 10.

Měření bylo spuštěno z *Bashe* prostřednictvím prostředí WSL 2 (*Windows Subsystem for Linux 2*), které využívá *Ubuntu 20.04.1 LTS*, nebylo tedy pro spuštění použito IDE.

Na zachycení aktuálního času bylo využito `std::chrono::high_resolution_clock::now()`.

### Konfigurace testovacího stroje

Testování bylo provedeno na *Legion 5 15ARH05H*. Stroj obsahuje CPU *AMD Ryzen 7 4800H @ 2.90 GHz* a RAM *DDR4 16.00 GB*.

## Rozbor možných variant řešení

Podle zadání mělo být implementováno řešení hrubou silou a pomocí metody *B&B*.

Řešení šlo provést jak iterativním přístupem, tak pomocí rekurze. Pro výhody rekurzivního řešení byly obě mětody implementovány právě rekurzí.

U metody *B&B* byla implementována pravidla ořezu dle zadání.

Předpokladem je, že metoda *B&B* díky svému ořezávání bude efektivnější. Zároveň je však předpoklad, že bude asymptoticky stejné s *BF* metodou.

## Rámcový popis postupu řešení

Obě metody jsou impementovány rekurzivní funkcí, která mění své chování podle zvolené metody. Metody jsou implementovány pomocí strategy patternu, a tedy se rekurzivní funce přizpůsobuje zvolené metodě bez nutnosti ověřování, která metoda je zrovna použita.

Cílem je řešit rozhodovací problém batodu, a tedy při prvním nalezení vyhovující konfigurace se rekurzivní funkce pro obě metody ukončí.

Je měřen čas a počet navštívených nodů. Obě hodnoty jsou průměrovány.

## Popis kostry algoritmu

Řešení se opírá o nápad implementovat zadaný problém jako průchod grafem, kde z každého nodu (kromě listů) vychází 2 potomci popisující, zda-li se daná věc do batohu přidá, nebo nepřidá. V každém momentě algoritmus ví kolik aktuální batoh váží, jakou má cenu a jakou cenu ještě může do batohu přidat.

U řešení hrubou silou se prochází všechny možné možnosti.

U metody *B&B* jsou navíc na začátku rekurzivní funkce odřezány ty větve grafu, které nemohou vyústit v úspěšnou konfiguraci (nedosatečná kapacita nebo cena se nedá uspokojit).

## Naměřené výsledky

Dle předpokladů se podle měření se ukázalo, že metoda *B&B* je efektivnější pro dobrá data a lehce efektivnější pro špatná data. Metoda hrubé síly i metoda *B&B* nebyla naměřena pro instance s 27, 30, 32, 35, 37 a 40 prvky kvůli nedostatečnému výkonu testovacího stroje.

Naměřené časy a počty nodů ukazují následující grafy s logaritmickým měřítkem. První graf znázorňuje závislost času (v mikrosekundách) na počtu věcí v batohu:

image::graph_time.svg[]

Přehled naměřených dat lze vidět i v tabulce:


[%header, cols="^,>,>,>,>", format=csv]
|===
,BF NR,BF ZR,BNB NR,BNB ZR
4,8.9568,9.1413,1.0031,1.1852
10,49.2447,47.3357,2.0680,20.3315
15,1822.5574,1975.0213,10.3024,496.7516
20,810784.0616,689940.1320,702.0960,151075.2740
22,3500385.0130,4085678.4555,1923.1958,445346.0930
25,22265312.3666,29423837.7800,11962.9706,3194298.1780
|===

Přehled maximálních časů:

[%header, cols="^,>,>,>,>", format=csv]
|===
,BF NR MAX,BF ZR MAX,BNB NR MAX,BNB ZR MAX
4,36.3000,53.1553,1.2338,9.5500
10,842.1401,123.0000,2.7504,68.3909
15,7165.5903,8835.2112,15.5566,2561.5033
20,2805619.9000,819110.1930,1692.5400,367947.3200
22,5520834.4010,6733313.2801,13955.8500,605834.3029
25,52591190.2013,41795933.5100,18266.2500,5637184.9031
|===

Druhý graf znázorňuje závislost nodů na počtu věcí v batohu:

image::graph_nodes.svg[]

Přehled naměřených dat lze vidět i v tabulce:

[%header, cols="^,>,>,>,>", format=csv]
|===
,BF NR,BF ZR,BNB NR,BNB ZR
4,19.14,19.61,8.17,16.46
10,1129.94,1062.27,39.90,464.79
15,34164.18,32791.25,200.49,9075.87
20,1173016.43,934556.12,1130.11,214539.65
22,4704648.14,5141662.45,2905.04,679568.88
25,25512688.80,27236501.30,13085.69,4177891.80
|===

Z grafu je patrné, že počty nodů rostou stejně jako u porovnání časů. Poslední graf zobrazuje histogram metod (na NR datech) pro instance s 15 prvky:

image::graph_histogram.svg[]

Z histogramu lze vyčíst, že průběh metody *BF* se dostane v cca polovině případů do průchodu téměř celého grafu. Oproti tomu metoda *B&B* dle histogramu ořeže velkou část grafu a díky tomu, že metoda nezkoumá špatné větve, nalézá řešení velmi rychle.

## Závěr

Podle zadání byly implementovány metody řešení hrubou silou a *B&B*. Obě metody byly řešeny rekurzivně.

Byly naměřeny jak časy, tak i počty nodů, pro porovnání řešení metod hrubou sílu a *B&B*. Z měření je zjevné, že metoda *B&B* je rychlejší, avšak na špatných datech může dosahovat až stejného počtu průchodu nodů jako metoda hrubé síly.

Z dat jde také vidět, že metoda hrubé síly hloupě prochází a testuje většinu konfigurací, proto má dle předpokladu horší čas zpracování. Díky tomu, že implementace metody *BF* ukončí algoritmus ihned poté, kdy je nalezena vyhovující konfigurace, je tato implementace rychlejší než naivnější implementace, která by prohledala vždy všechny možnosti.

I přes to, že metoda *B&B* je nepochybně efektivnější, podle naměřených dat a sestrojených grafů lze usoudit, že obě metody rostou exponenciálně rychle, a to jak časově, tak i počtem navštívených nodů, což je ovšem předpokládaný stav, jelikož počet navštívených nodů koreluje s vykonaným časem.
